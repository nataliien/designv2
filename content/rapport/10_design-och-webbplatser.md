
Design och webbplatser
=======================

I denna rapport kommer jag analysera ett antal färgtrender inom webbplatsdesign.

Urval
-----------------------

För att välja vilka färgtrender jag skulle analysera googlade jag på 'web design colors 2018'. Det ledde mig in på [webflow](https://webflow.com/blog/7-color-trends-making-a-splash-in-web-design)'s webbplats där de listade 7 färgtrender inom webbplatsdesign för 2018.

Metod
-----------------------

De 7 färgtrender [webflow](https://webflow.com/blog/7-color-trends-making-a-splash-in-web-design) listade var:

* Färger och mönster insirerade av 80 och 90-talet
* Rosa färgpalett
* Gradienter
* Färgbaserade interaktioner
* Ultraviolett färgpalett
* Duotones
* Brutalistiska färgpaletter

Jag valde att gå in på [awwwards.com](https://www.awwwards.com/websites) och hitta ungefär tre webbplatser per färgtrend.

Resultat & Analys
-----------------------
<div class="report-text">
<h3>Färger och mönster insirerade av 80 och 90-talet</h3>

[FIGURE src="image/report/studiojob.png?w=255" caption="studio-job.com" class="report"]
[FIGURE src="image/report/supremo.png?w=255" caption="supremo.co.uk" class="report"]
[FIGURE src="image/report/laphase5.png?w=255" caption="laphase5.com" class="report"]

<a href="https://webflow.com/blog/7-color-trends-making-a-splash-in-web-design">Webflow</a> beskriver denna trend som starka livfulla färger och vibrerande nyanser. Designers använder sig av färger för att skapa kontrast.
<br>
<br>
<a href="https://studio-job.com">Studio-job.com</a> är tydligt influerat av 90-talet med sina starka fäger och och mönster. De använder starka färger vilket skapar skarpa kontraster.
<br>

<a href="https://supremo.co.uk">Supremo.co.uk</a> är mer försiktiga i sitt färgval och använder inte fullt så mycket olika element och mönster som studio-job.com. Färgen är inte lika stark utan mer åt det pastelliga hållet men då färgerna är så olika varandra att det ändå finns en stor kontrast mellan dem.
<br>

<a href="https://laphase5.com">Laphase5.com</a> använder ungefär samma färgpalett som supremo.co.uk. De är försiktigare i sina mönster och använder inte alls lika stora och framträdande mönster.

<h3>Rosa färgpalett</h3>

[FIGURE src="image/report/havearest.png?w=255" caption="have-a-rest.net" class="report"]
[FIGURE src="image/report/ester.png?w=255" caption="ester.co" class="report"]
[FIGURE src="image/report/myfondue.png?w=255" caption="myfondue.shop" class="report"]

<a href="https://webflow.com/blog/7-color-trends-making-a-splash-in-web-design">Webflow</a> menar att rosa färgpaletter ökar i popularitet i och med att färgen har blivit en mer neutral färg och inte längre endast ses som en så kallad "tjejfärg".
<br>
<br>

<a href="https://have-a-rest.net/">Have-a-rest.net</a> använder olika rosa färgnyanser ganska mycket i sin webbplats. Både på "introsidan" men också på vissa detaljer och på en del element på huvudsidan. Färgnyanserna går mer åt blekrosa eller gammelrosa än "barbierosa", vilket gör att sidan får ett lugnt intryck.
<br>

<a href="https://ester.co/">Ester.co</a> har valt att använda den rosa färgen för att skapa konturerna på sin förstasida. De använder även rosa på många av sina fonter. Den rosa färgen är mer åt det laxrosa hållet och används tillsammans med en ganska stark lila färg. Detta skapar ganska stora kontraster och ger inte alls ett lika lugnt intryck som have-a-rest.net's webbplats.
<br>

<a href="https://www.myfondue.shop/">Myfondue.shop</a> väljer endast att använda rosa högst upp på sin förstasida. Resten av sidan går i beige, gult och brunt. Den rosa färgen används på en bild med en ost, kastrull och lite tillbehör. Webbplatsen verkar sälja "fonduekit" så jag gissar att den rosa färgen indikerar ett specifikt kit. Jag hade annars önskat att den rosa färgen användes igen på ett annat element för nu får jag känslan att den bara är ditplacerat på måfå.
<br>


<h3>Gradienter</h3>

[FIGURE src="image/report/icrea.png?w=255" caption="icrea.ru"" class="report"]
[FIGURE src="image/report/zbeul.png?w=255" caption="zbeul.studio" class="report"]
[FIGURE src="image/report/trainbodybrain.png?w=255" caption="trainbodybrain.co.uk" class="report"]

Gradienter gör en comeback inom webbdesign. Enligt <a href="https://webflow.com/blog/7-color-trends-making-a-splash-in-web-design">Webflow</a> används olika former av gradienter på allt från bakgrunder, illustrationer, User Interface med mera.
<br>
<br>

<a href="https://icrea.ru/">Icrea.ru</a> använder gradienter på en font som rullar förbi på sidan. Den går från blått till lila, rosa, orange, gult, grönt och sedan tillbaka till blått. Sidan går mestadels i svart och vitt men fonter med gradienter används på flera ställen och i olika färgnyanser, vilket jag upplever ger ett intressant intryck.
<br>

<a href="https://zbeul.studio/">Zbeul.studio</a> är en dataspelwebbplats. Den är gjord lite som ett data/tv-spel från 90-talet eller tidigt 00-tal med mycket pixliga element. Jag valde att ha med denna sida i min analys då jag tyckte att det var intressant att se att de använt "pixliga" gradienter i bakgrunden av spelet. Färgerna går från mörkt lila till starkt orange. De har en skarp kant mellan bytet av färg vilket jag anser bidrar till att fånga intresset.
<br>

<a href="https://www.trainbodybrain.co.uk/">Trainbodybrain.co.uk</a> använder gradienter väldigt flitigt. Trainbodybrains logga innehåller gradienter så jag kan tänka mig att det är en anledning till att repeteras genom hela sidan. Exempelvis används det på organiska former som rör sig i bakgrunden. Några former går från gult till rosa medan andra går från lila till blått. Även informationsrutor genom hela sidan går i samma färger och gradienter.
<br>



<h3>Färgbaserade interaktioner</h3>

[FIGURE src="image/report/jonyguedj.png?w=255" caption="jonyguedj.com" class="report"]
[FIGURE src="image/report/jennyjohannesson.png?w=255" caption="jennyjohannesson.com" class="report"]
[FIGURE src="image/report/inra.png?w=255" caption="faits-marquants.inra.fr" class="report"]

<a href="https://webflow.com/blog/7-color-trends-making-a-splash-in-web-design">Webflow</a> beskriver färgbaserade interaktioner hur man kan samspela med och navigera på en webbplats genom exempelvis färgindikatorer. De påpekar dock att man ska vara försiktig med att <i>bara</i> använda sig av färg i exempelvis navigerig då ca 8 procent av män och 0.5 procent av kvinnor lider av någon form av färgblindhet.
<br>
<br>

<a href="https://jonyguedj.com/">Jonyguedj.com</a> använder färgbaserade interaktioner för att navigera sig genom sin sida. Han är en filmmakare och hela webbplatsen är uppbyggd nästan som en film där man skrollar från vänster till höger istället för uppifrån och ner. I botten av sidan går som en "tidslinje" i färger som påminner om svt's testbild när det inte gick några program på tv'n. Man är dock inte beroende av att använda sig av färglinjen när man navigerar men det är ett snyggt inslag.
<br>

<a href="https://www.jennyjohannesson.com/">Jennyjohannesson.com</a> är en designers portfolio. Bläddrar man genom hennes arbeten så är alla dessa i olika färger. Inte heller här behöver färgen vara där men det gör det tydligt att man hamnar på ett nytt projekt hon har varit med och skapat.
<br>

<a href="https://faits-marquants.inra.fr/en/">faits-marquants.inra.fr</a> är ett forskningsinstitut inom jordbruksvetenskap. När man kommer in på webbplatsen möts man av en stor spiral med flera flikar i olika färger. Detta ska föreställa ett arkiv och om man klickar på en flik så får man mer information om INRA's olika höjdpunkter. Inte heller här behövs färgerna för att kunna navigera utan det verkar mer vara en snygg detalj.
<br>


<h3>Ultraviolett färgerpalett</h3>

[FIGURE src="image/report/compass-partnership.png?w=255" caption="ourstory.compass-partnership.uk" class="report"]
[FIGURE src="image/report/omelet.png?w=255" caption="omelet.com" class="report"]
[FIGURE src="image/report/tsxbroadway.png?w=255" caption="tsxbroadway.com" class="report"]

Att använda lila i sin webbplats kan vara en svår uppgift. <a href="https://webflow.com/blog/7-color-trends-making-a-splash-in-web-design">Webflow</a> hävdar att människor ofta opponerar sig mot färgen och att det därför kan vara svårt som designer att göra lila webbplatser.
<br>
<br>

<a href="http://ourstory.compass-partnership.uk/">Ourstory.compass-partnership.uk</a> verkar vara en webbplats för barn. Första sidan är lila med gradienter som går från ganska ljust lila till vitt. Resten av webbplatsen består av andra färger med vissa lila komponenter. Jag tycker att det är en snygg hemsida där den lila färgen inte är för stark och tar över.
<br>

<a href="https://omelet.com/">Omelet.com</a> använder väldigt mycket lila på sin webbplats. De använder en ganska ljus lila men då webbplatsen nästan bara består av lila och att de använt en statisk färg, känns webbsidan väldigt hektisk men platt. Jag vet inte riktigt vart jag ska vila ögonen. Det finns inget uns av rörelse i den lila färgen till skillnad från ourstory.compass-partnership.uk som använde sig av gradienter.
<br>

<a href="https://tsxbroadway.com/">Tsxbroadway.com</a> använder gradienter som går från lila till blå på en video med transparent yta. Videon visar Times Square i New York och trots att det händer mycket på den så gör det lila filtret att jag får ett lugnare intryck. Jag tror att det är bra att använda sig av transparens eller gradienter när man använder lila i webbplatser. Både tsxbroadway.com och ourstory.compass-partnership.uk gjorde det vilket förmedlade en lugn effekt istället för på omelet.com's webbplats där den hårda lila färgen gav ett jobbigt intryck.

<br>


<h3>Duotones</h3>

[FIGURE src="image/report/sikkema.png?w=255" caption="sikkema.be" class="report"]
[FIGURE src="image/report/mistretta.png?w=255" caption="mistretta.ch" class="report"]
[FIGURE src="image/report/moreyum.png?w=255" caption="moreyum.com" class="report"]

Enligt <a href="https://webflow.com/blog/7-color-trends-making-a-splash-in-web-design">Webflow</a> är duotones användandet av starka kontrastfärger för att skapa en form av tvåfärgad toning över exempelvis en bild. För mig var det lite svårt att förstå vad duotones var från början och det tog låg tid att hitta tre webbplatser som använde sig av duotones.

<br>
<br>

<a href="https://sikkema.be/">Sikkema.be</a> har en gul duotone. Den består av en ljust gul bakgrund där en modell och en stol har mörkare gul ton över sig. Trots att både bakgrund och objekt är gula så blir det trots allt en stark kontrast dem emellan.
<br>

<a href="https://mistretta.ch/en/">Mistretta.ch</a> använder sig av en blå duotone på halva bilder. Den andra halvan är svartvit. Det ger en häftig effekt och man får en starkare känsla av vad duotones är.
<br>

<a href="https://www.moreyum.com/">Moreyum.com</a> använder duotones på sin contact sida. Den är starkt rosaröd. På denna sida är kontrasterna på bilden inte lika stark som på sikkema.be och mistretta.ch, vilket inte gör att det inte blir lika effektfullt.
<br>


<h3>Brutalistiska färgpaletter</h3>

[FIGURE src="image/report/lazyeyes.png?w=255" caption="lazyeyes.cool" class="report"]
[FIGURE src="image/report/chrissieabbott.png?w=255" caption="chrissieabbott.com" class="report"]
[FIGURE src="image/report/chkchkchk.png?w=255" caption="chkchkchk.net" class="report"]

Brutalism som designstil beskrivs som väldigt kaosartat. <a href="https://webflow.com/blog/7-color-trends-making-a-splash-in-web-design">Webflow</a> skriver att brutalism ofta består av sneda former, oväntade layouter och mönster som inte riktigt går ihop. Men framförallt förklarar Webflow att brutalism ofta innefattar ett brett spektra av färger i väldigt märkliga färgpaletter. Men de påpekar även att man måste vara försiktig som designer med hur man använder många olika färger då det ibland kan irritera användarna.
<br>
<br>

<a href="https://lazyeyes.cool/">lazyeyes.cool</a> använder olika kvadrater med objekt i massa olika färgkonstellationer. Sidan är utformad som en maskin med enarmade banditen där nya objekt kommer upp varje gång man skrollar. Då det är så mycket olika färger på sidan skulle den lätt kunna upplevas som väldigt rörig men eftersom att den är så strikt i sin layout tycker jag att det funkar.
<br>

<a href="https://chrissieabbott.com/">Chrissieabbott.com</a>'s portfölj upplever jag som väldigt rörig. Det är många snabbspolade videor i massa blandade starka färger, vilket gör det svårt för mina ögon att hänga med. Det blir väldigt hysteriskt, vilket kanske också är poängen.
<br>

<a href="https://chkchkchk.net/">Chkchkchk.net</a> består också av kvadrater men de följer inte samma statiska layout som lazyeyes.cool's webbplats. Färgerna på denna webbplats är också mer nedtonade. Dock innehåller denna sida mycket olika färgelement.
<br>

<br>

</div>


Referenser
-----------------------


[awwwards.com](https://www.awwwards.com/websites)

[webflow](https://webflow.com/blog/7-color-trends-making-a-splash-in-web-design)

[studio-job.com](https://studio-job.com)

[supremo.co.uk](https://supremo.co.uk)

[laphase5.com](https://laphase5.com)

[have-a-rest.net](https://have-a-rest.net/)

[ester.co](https://ester.co/)

[myfondue.shop](https://www.myfondue.shop/)

[icrea.ru](https://icrea.ru/)

[zbeul.studio](https://zbeul.studio/)

[trainbodybrain.co.uk](https://www.trainbodybrain.co.uk/)

[jonyguedj.com](https://jonyguedj.com/)

[jennyjohannesson.com](https://www.jennyjohannesson.com/)

[faits-marquants.inra.fr](https://faits-marquants.inra.fr/en/)

[ourstory.compass-partnership.uk](http://ourstory.compass-partnership.uk/)

[omelet.com](https://omelet.com/)

[tsxbroadway.com](https://tsxbroadway.com/)

[sikkema.be](https://sikkema.be/)

[mistretta.ch](https://mistretta.ch/en/)

[moreyum.com](https://www.moreyum.com/)

[lazyeyes.cool](https://lazyeyes.cool/)

[chrissieabbott.com](https://chrissieabbott.com/)

[chkchkchk.net](https://chkchkchk.net/)

Övrigt
-----------------------

Författare av rapporten: Natalie Nikou
