
Webbplatsdesign
=======================

I denna rapport ska jag undersöka tre webbplatser utifrån aspekten Webbplatsdesign och aktuella trender.

Urval
-----------------------

Jag har valt att utgå från de tre modemagasinen [vogue.com](https://vogue.com), [elle.com](https://elle.com) och [harpersbazaar.com](https://harpersbazaar.com)'s webbplatser.
Jag valde att analysera modemagasin just för att de ofta har koll på trender och vad som är inne. Jag ville undersöka om detta även tillämpas på deras webbsidor.

Metod
-----------------------

Jag började med att googla på 'Web page trends 2019'. Jag valde att söka på 2019-års trender då vi börjar närma oss slutet på 2018 så det som var trendigt i början av 2018 kanske inte längre är aktuellt. Jag valde ut tre webbsidor [99designs.com](https://99designs.com/blog/trends/web-design-trends-2019/), [graphicdesignjunction.com](http://graphicdesignjunction.com/2018/10/web-design-trends-2019/) och [merehead.com](http://merehead.com/blog/top-web-design-trends-2019/) och analyserar mina modemagasins webbplatser utifrån de trender de listat.

Trender 2019
-----------------------

###99designs.com###

* *Användandet av seriffer på skärmar*
* *Svartvita paletter*
* *Naturliga och organiska former*
* *Glitch art*
* *Micro-interaktioner*
* *Chatt bottar*
* *Mer video-innehåll*
* *Minimalism*
* *Mångfald*

###graphicdesignjunction.com###

* *Voice User Interface (VUI)*
* *Mobile First*
* *Stor och fet typografi*
* *Animerade bakgrunder/Videos och SVGs*
* *Fasta element (sticky elements)*

###merehead.com###

* *Stora headings*
* *Minimalism*
* *Tillräckligt med utrymme mellan elementen*
* *Starka färger*
* *3D element*
* *Gradienter*
* *Animering*


Resultat
-----------------------

###Vogue.com###

![vogue.com](image/report/vogue.png?w=700)

Vouge använder sig av seriffer på sin brödtext och sina headings. Sans-serif används på länkar och på navbaren. De använder sig av relativt små headings och ingen är fet. Det enda elementet på webbsidan som anväder fet text och är lite större i storlek är Vogue's logga. Färgpaletten är svartvit med ett minimalistiskt inlag av rött.

Det förekommer videos på webbplatsen men det är inte ett centralt inslag. Däremot använder de sig av animering i form av två (av fyra) rörliga bilder precis under navbaren. Navbaren är ett "sticky element" och den följer med när man skrollar ner på sidan.


Webbplatsen är responsiv och man skrollar ner för att titta igenom tidningens artiklar. En bra funktion som gör att webbplatsen känns mer anpassad till mobilanvändande är att hamburgermenyn följer med medan man skrollar och den ligger nere i vänsta hörnet, vilket gör det lätt och smidigt att navigera även via mobil.


Vogue's webbplats är väldigt fyrkantig och saknar naturliga och organiska former. Det finns väldigt lite skuggor och inga gradienter.

###Elle.com###

![elle.com](image/report/elle.png?w=700)

På länkar och headings på förstasidan är nästan allt skrivet i sans-serif. Men klickar man sig in på en artikel är både rubriker och brödtext i serif. På vissa delar av sidan är headings skrivna i fet text och de flesta är medelstora. Webbplatsen går i svart, vitt och grått.

Webbsidan verkar uppdateras ganska ofta och i skrivande stund har det en stor video på förstasidan, alldeles under navbaren, så det är det första man ser. Även flashbilden verkar bytas ut ganska ofta. Tidigare under dagen var flashbilden en SVG-bild där en kvinna som på två bilder rörde sig långsamt framför en bakgrund av moln (se bild ovan). Detta medförde ett litet 3D-element till webbplatsen. Navbaren följde med när man skrollade ner.

Denna sida är också väldigt fyrkantigt utformad, det finns inga inslag av naturliga former. Det känns inte som att den som designat denna webbplats har utgått från "mobile first". Den är givetvis anpassad till mobil men om man skrollat ner en bit så måste man exempelvis skrolla hela vägen upp igen för att kunna gå in på hamburgarmenyn.

###Harpersbazaar.com###

![harpersbazaar.com](image/report/harpersbazaar.png?w=700)

Harpers Bazaar använder sig mycket av seriffer. Det enda som egentligen är skrivet i sans-serif är vissa länkar. Headings och brödtext på både förstasidan och i artiklarna är skrivna i serif.
De använder sig av väldigt stora och feta huvudrubriker.
På denna webbplats används också svart och vitt med lite vinröd färg på vissa element.

På Harpers Bazaar är det i skrivande stund en stor video som nästan sträcker sig över hela skärmen. Dock saknar denna webbplats någon form av animering av bilder som båda de andra hade. Också här var navbaren ett "sticky element". Även viss reklam var också ett fast element när man skrollade förbi en viss del av sidan. Men reklamen var inte helt på hela sidan ner utan försvann när man hade skrollat tillräckligt.

Liksom Elle's webbplats känder Harpers Bazaar inte helt optimerad till mobilanvändande. På samma sätt var man tvungen att skrolla hela vägen upp för att kunna navigera sig till en annan sida.

Analys
-----------------------

Många av de trender som spås bli populära 2019 kan jag se på webbsidorna jag undersökt. Exempelvis användandet av seriffer, den svartvita paletten, animerade bakgrunder och videor och fasta element. Något som förvånade mig var anvsaknaden av skuggor på alla tre webbplatser. Kanske kan det vara så att de är sparsamma med skuggor för att det är så mycket bilder och text att det kan ge ett rörigt intryck.

Några förutspådda trender jag inte såg i dessa webbplatser var saker som Glitch art, Micro-interaktioner, Chatt bottar och Voice User Interface. Jag kan inte heller minnas att jag sett så mycket av detta på andra webbplatser heller, men 2019 har inte riktigt börjat i skrivande stund så det kanske återstår att se.

Referenser
-----------------------

[99designs.com](https://99designs.com/blog/trends/web-design-trends-2019/)

[graphicdesignjunction.com](http://graphicdesignjunction.com/2018/10/web-design-trends-2019/)

[merehead.com](http://merehead.com/blog/top-web-design-trends-2019/)

[vogue.com](https://vogue.com)

[elle.com](https://elle.com)

[harpersbazaar.com](https://harpersbazaar.com)


Övrigt
-----------------------

Författare av rapporten: Natalie Nikou
