
Analys Designprinciper
=======================

I denna rapport kommer jag analysera designprinciper på tre olika webbplatser.

Urval
-----------------------

Jag hade svårt att välja vilken typ av webbplats jag skulle välja. Jag googlade då på 'inspirerande webbsidor' och hamnade på [designadinblogg.se](https://www.designadinblogg.se/48-inspirerande-webbsidor-med-snygg-webbdesign/) där författaren hade gjort en lista på 48 snygga webbsidor. Jag valde ut tre webbplatser inom mode, vilket resulterade i [cuteandbroke.com](https://cuteandbroke.com/), [zenvala.com](http://zenvala.com/) och [all-essentials.com](http://all-essentials.com/).

Metod
-----------------------

För att förstå skillnaden på Designprinciper och Designelement utgick jag ifrån [wikipedias](https://en.wikipedia.org/wiki/Visual_design_elements_and_principles) definition. Jag använde mig även av boken "The Principles of Beautiful Web Design" och webbplatsen [canva.com](https://www.canva.com/learn/design-elements-principles/) för information om designprinciper.

Resultat
-----------------------

###cuteandbroke.com###

![cuteandbroke.com](image/report/cuteandbroke.png?w=700)

Cute and broke är ett klädmärke och på webbplatsen finns en webbshop där man kan köpa deras kläder.
Webbplatsens design är ganska minimalistisk med stora tydliga bilder på kläderna de säljer.
Jag anser att designen gynnar webbplatsens mål och syfte. Det är en lättnavigerad och stilren hemsida där kläderna ligger i fokus.

Jag har framförallt tittat på webbshoppen och de designprinciper jag ser på denna undersida är framförallt symmetri, repetition och balans. Hela webbplatsen är känns väldigt balanserad och repeterar samma mönster när det kommer till hur bilderna representeras i  webbshoppen (två lika stora bilder bredvid varandra sedan en bredare bild med bild bredvid en smalare bild och så fortsätter det). I denna webbplats är ett återkommande designelement de geografiska formerna rektanglar och kvadrater.

Framsidan på denna webbplats är i princip bara en "välkomstsida" som länkar till webbshoppen. Jag får känslan att det är webbshoppen som är det centrala i denna sida och har därför mest fokuserat på denna undersida. De andra undersidorna har inte samma designprinciper som webbshoppen.

###zenvala.com###

![zenvala.com](image/report/zenvala.png?w=700)

Denna webbplats är även den en webbplats för ett klädmärke med tillhörande webbshop.
Det första som står ut för mig är hur färgglad denna webbplats är. Den består av olika nyanser av turkost. I och med färgvalet och bilden på förstasidan (en kvinna i virkad bikini med vatten i bakgrunden) fick jag känslan av att detta var en webbplats för ett bikinimärke. Men efter att ha tittat runt lite verkar webbplatsen ha lite bohemiska kläder/accesoarer. Designen kanske mer hade gynnat en sida för badkläder.

De designprinciper jag kan urskilja i denna webbplats är bland annat symmetri och balans. Webbshoppen består av fyra lika stora bilder per rad. I webbplatsens "lookbook" består av olika stora bilder i tre kolumner. Där det finns en högre bild i exempelvis högerkolumnen så finns det två mindre bilder i vänsterkolumnen. När man hovrar över klädartiklarna i webbshoppen syns en transparent kvadrat över bilden med prisinformation med mera. Det används turkosa linjer som ramar in artiklarna i webbshoppen men i lookbooken används vita mellanrum mellan bilderna som i sig ramar in dem.
De designelement som används mycket i denna webbplats är linjer och geografiska former.

Liksom på cuteandbroke´s är framsidan en "välkomstsida" som länkar till webbshopen. De andra sidorna använder i stort sätt samma designprinciper men de används på olika sätt.

###all-essentials.com###

![all-essentials.com](image/report/all-essential.png?w=700)

Denna webbplats är en webbshop som säljer kläder, accesoarer och interiör av olika märken.
Webbplatsen består av många olika bilder och färgerna på webbplatsen går i vitt, svart och olika nyanser av grått.
Bilderna på artiklarna som säljs är stora och det som är i fokus så jag anser att det gynnar webbplatsens syfte.

De designprinciper som sticker ut på denna sida är framförallt osymmetrin. Alla bilder är i olika storlek och man kan nästan tro att de är slumpmässigt utplacerade. Även på denna webbplats används också en vit transparent ruta med information om produkten när man hoovrar över bilderna.
Undersidorna på denna webbplats följer samma designprinciper som framsidan.

Analys
-----------------------

Sammanfattningsvis tycker jag att alla mina webbplatser har använt ganska olika designprinciper. Alla använde sig av någon form av symmetri/osymmetri för att skapa balans och två av mina webbplatser använde sig av transparens för mer information om produkten. Det fanns många designprinciper som jag inte uppfattade att någon av mina webbplatser använde. Exempel på detta var hierarki och textur.

Referenser
-----------------------
**Webbplatser:**

*[cuteandbroke.com](https://cuteandbroke.com/)*

*[zenvala.com](http://zenvala.com/)*

*[all-essentials.com](http://all-essentials.com/)*

*[designadinblogg.se](https://www.designadinblogg.se/48-inspirerande-webbsidor-med-snygg-webbdesign/)*

*[wikipedias.se](https://en.wikipedia.org/wiki/Visual_design_elements_and_principles)*

*[canva.com](https://www.canva.com/learn/design-elements-principles/)*

**Böcker:**

*Jason Beaird - The Priciples Of Beautiful Web Design (2010)*

Övrigt
-----------------------

Författare av rapporten: Natalie Nikou
