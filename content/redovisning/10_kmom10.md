---
---
Redovisning kmom10
=========================

###  Om uppdrag 1-6.

I **uppdrag 1** valde jag att analysera tre modemagasins webbplatser utifrån 21 webbdesignstrender listade av tre olika webbplatser. Jag fick börja med att läsa in mig på vad de olika trenderna innebar i praktiken. Vissa trender var lättare att förstå än andra. Jag gjorde valet att analysera modemagasin för att jag ville undersöka om de har koll på webbdesignstreder så som de har koll på modetrender.

I **uppdrag 2** valde jag att analysera olika webbplatser utfrån färgtrender. Jag hittade en webbsida som hade listat 7 olika färgtrender. Jag översatte dessa från engelska till svenska för att lätt kunna beskriva färgtrenden och hur den tillämpades på webbplatserna. Därefter letade jag reda på tre webbplatser per trend och analyserade och beskrev hur de använt sig av de olika färgtrenderna.

Jag valde att kopiera och utgå från min me/redovisa i **uppdrag 3**. Jag raderade sedan det jag inte skulle ha användning för, så som gamla bilder och teman, och hade kvar det jag kände var/kunde vara relevant när jag skapade en ny sida. Varför jag valde att kopiera min me/redovisa istället för att kopiera från example/theme var att jag redan hade en kodstruktur som fungerade för mig samt att jag inte ville starta helt från början när jag hade lagt tid och energi på att fixa till saker som exempelvis responsivitet och vgrid & hgrid.
Jag valde att göra en webbplats till kunden "Art Ist" och innan jag satte igång med kraven för uppdrag 3 och uppdrag 4 gick jag in på olika artisters webbplatser för att få lite inspiration. Jag hade en vision för hur min förstasida skulle se ut men när jag läste att förstasidan skulle bestå av minst två kolumner fallerade detta. Jag försökte att lägga in en sidebar på min sida men det blev verkligen inte bra. Jag tog en risk och valde att göra en två-kolumners layout på undersidorna till förstasidan (gallery, biography och tour). Jag förstår att detta innebär en risk och är medveten om att jag kan behöva komplettera detta uppdrag.

Jag arbetade med **uppdrag 4** parallelt med uppdrag 3. Jag ville ha en trendig design på min sida och gick tillbaka och tittade på de olika webbdesignstrenderna jag analyserat i uppdrag 1 och 2. Jag ville ha en stor flash-bild på "Art Ist" då jag sett att många stora artister har en stor bild på sig själva på sina webbplatser. Jag ville dock göra den mer intressant och gjorde bilden till en duotone som gick i rosa och blått. Jag arbetade med hgrid och vgrid och fick gå tillbaka till videospellistorna flera gånger för att allt skulle fungera bra. Jag fick dock gå in och kommentera bort viss kod (bland annat vissa borders) ur 'typhography-defaults.less' för att få sidan att se ut som jag vill.

Till mitt alternativa tema i **uppdrag 5** duplicerade jag modulerna, basen och vgrid från tema 1. Jag ändrade form på mina bilder med 'border-radius' för att skapa en mer rund och lekfull design och ändrade min border från enkel till dubbel. Jag hade velat ändra mer i layouten på exempelvis förstasidan, så att man kunde ha en sidebar i tema ett och inte i det alternativa temat men visste inte hur jag skulle göra för att få till det. Därför utgick jag från samma uppbyggnad i både tema 1 och 2. Däremot kunde jag med hjälp av css lägga på ett filter på bilderna på förstasidan för att göra dem annorlunda från bilderna i tema 1.

Jag avslutade projektet med **uppdrag 6** där jag beskrev hur jag strukturerat upp koden i mina teman på min about-sida.

###Hur gick projektet att genomföra?

Jag tycker att projektet gick bra att genomföra. Det största "problemet" jag stötte på var att jag inte hade några rättigheter efter att jag kopierat min sida från me/redovisa. Men fler verkade ha samma problem så jag löste det genom att titta i forumtråden.

Eftersom jag redan hade me/redovisa att utgå ifrån gick det ganska snabbt att komma igång och få till en bas på min nya sida. Det som brukar ta tid för mig är detaljerna.
En sådan detalj hade jag problem med i mitt standardtema. Från början ville jag att navbaren skulle vara fixerad på toppen av sidan och följa med när man skrollade. Jag löste det med 'position: fixed' och allt såg bra ut när jag provade på datorn men när jag skulle se så att allt fungerade via min mobil så hamnade hamburgermenyn på något vis under hela sidan. Jag kunde se att den "öppnades" men det som skulle varit länkarna hamnade bakom både flashbild och navbaren. Jag försökte fixa detta med hjälp av 'z-index' men lyckades inte lösa det så länge jag använde 'position: fixed'. Jag tänkte att jag kunde prova att göra 'position: sticky' men inte heller det fungerade. Till slut ändrade jag så navbaren fick 'position: absolute', vilket gjorde att den hamnade överst på sidan som jag ville men den följer inte med när man skrollar.

Jag tycker att detta var ett rimligt projekt för kursen. Det var lagom lätt/svårt och tog lagom lång tid att få till grundkraven, medan man om man ville lägga mer tid och energi på sitt projekt kunde göra det.

###Tankar om kursen.

Jag tycker att denna kurs har varit väldigt rolig och uppgifterna vi fått har varit relevanta. Jag tycker att det varit väldigt bra att få bygga upp me/redovisa stegvis, annars hade det nog blivit övermäktigt. Det har varit intressant att läsa kring psykologin bakom färger med mera.

Jag tycker att videospellistorna som Mikael gjorde i början av kursen var väldigt hjälpsamma och informativa. Det har underlättat för mig som läser denna kurs från Singapore att kunna plugga när jag vill utan att behöva vänta på en genomgång eller föreläsning. Dessa har dock också varit väldigt bra och fungerat som ett komplement till videogenomgångarna.

Jag känner mig nöjd med kursen och jag skulle kunna tänka mig att rekommendera den till vänner/kollegor. Allt som allt får kursen betyget 8/10 av mig.
