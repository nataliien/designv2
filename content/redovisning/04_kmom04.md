---
---
Redovisning kmom04
=========================

###Kommentera kort om skrivuppgiften, någon som är värt att nämna från arbetet med den?###

Jag tycker att det var väldigt intressant att analysera färgvalet på olika webbplatser. Tidigare har jag såklart lagt märke till färgerna men har inte reflekterat över varför de valt en specifik färg och psykologin bakom.

###Berätta kort om din tanke bakom respektive teman, hur tolkade du “minimalistisk”, “colorful” och “dark”.###

I mitt minimalistiska tema ville jag bara använda mig av svart, grått och vitt. Jag tog bort onödiga effekter på alla länkar. Jag valde även att ta bort dropdown-menyerna på "redovisning" och "rapporter" samt knapparna för dropdown i hamburgermenyn.

Min colorful ville jag ha mycket färger men jag ville inte att de skulle vara för starka. Jag hade gärna velat byta ut flashbilden på både "colorful"- och "dark"-temat så att det passade mer men visste inte hur jag skulle få till det.

I mitt "dark"-tema valde jag att hålla det ganska enkelt med en mörkgrå bakgrund och vit text. Jag använde sedan samma gröna färg som lövikonen hade som en accentfärg på länkarna.

###Vilket färgschema valde du till respektive tema och hur valde du att använda färgerna (mer eller mindre eller lika mycket av alla färger)?###

I mitt minimalistiska tema valde jag att använda olika nyanser av grått tillsammans med svart och vitt.
I mitt "colorful"-tema valde jag ett triadiskt färgschema med en lila färg som body-färg, min inner-wrap är tealfärgad eller åt det turkosa hållet iallafall och den mesta texten är gul.
Som jag nämde ovan har mitt "dark"-tema en mörkgrå bakgrundsfärg med vit text. Mina sidebars har en något ljusare grå med svart text. Jag har en grön färg på min navbar och den färgen matchar med färgerna på lövikonen.

###Valde du att jobba med accentfärg och isåfall hur?###

I mitt minimalistiska tema valde jag att inte ha någon accentfärg. I mitt colorful-tema använde jag gul som accentfärg och i mitt dark-tema använde jag grön som accentfärg.

###Hur tänkte du kring valet av typografi?###

I mitt minimalistic-tema valde jag ett sans-serif typsnitt från google-fonts som heter 'Didact Gothic'. Jag ville inte ha en clean och simpel font.

I mitt colorful-tema kände jag att jag ville ha en lite mer lättsam font. Denna hämtade jag också från google-fonts och den heter 'Indie Flower'.

Till mitt dark-tema blev jag inspirerad av Emils exempel så jag valde att använda mig av ett monospace-typsnitt. Jag provade lite olika men kom fram till att det blev snyggast.

Jag har valt att ha samma font på både headers och brödtext.

###Berätta om din kodstruktur av teman, jobbade du med bastema och hur löste du anpassningarna till de olika temana?###

Jag valde att ha ett grundtema till alla tre olika teman, sedan importerade jag olika moduler för att style header, main och footer.

###Vilken är din TIL för detta kmom?###

I detta kursmoment har jag lärt mig att medvetet reflektera kring användandet av färger i olika webbplatser, reklam med mera.
